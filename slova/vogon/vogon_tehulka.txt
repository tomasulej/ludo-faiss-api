Na materskej tretím rokom cítim sa už byť otrokom.
Každé ráno pripravená, že ma čaká dáka zmena.
Ale večer s hrôzou zistím, že to bol deň zas ten istý:
Plienky, hračky, kašičky a dve zlaté detičky.
Starší o pol šiestej vstáva, pyžamko si dole dáva.
Do práce sa s tatom strojí, ten sa toho právom bojí.
Nemôžeš ísť so mnou zlatko, veľa roboty má tatko.
Mamička má času more, pozri sa, už vstala hore!
Ja strapatá, pomalá, nočnú som zas ťahala,
lebo malý nechcel spať, iba cicík cumľovať.
Manžel zdrhá: Láska idem.
Navar niečo, hladný prídem!
Tak bez seba od radosti, začnem plniť povinnosti.
V ruke nočník, v druhej plienka: Pozri, v knižočke je lienka!
Chvíľu si tu čítaj, seď, malého prebalím hneď.
Tvár umytá, zúbky čisté, musia niečo papať iste.
Smerujem ich do kuchyne, cestou otvárajú skrine.
Šaty, šperky, knihy, spreje, zrazu nič na mieste nie je.
Dve stoličky, podbradníky, k tomu svorný krik veliký.
Jeden nechce kašu jesť, pritom reve o 106.



Druhému sa šunky máli a čajík vraj strašne páli.
Po raňajkách hrôza čistá, na vychádzku oboch chystám.
Obliekaciu vojnu zvediem a keď ich už pred dom vediem,
pri malom mi nos vykrúti, nervovo sa takmer zrútim,
cítim to aj cez pančuchy, pos... sa až pod pazuchy!
Druhý pokus upotená, zvládnem ako superžena,
do auta ich oboch pútam. Kam ich dneska zobrať? hútam.
Už viem, k rieke pri kačičky, to je ten raj pre detičky.
Ubieha nám rýchlo cesta, na sedačkách divo vreštia.
O hračku sa naťahujú, zvyšných dvesto ignorujú.
V parku je to čistý des, holub, kačka, mačka, pes -
na všetkých sa s chuťou chystá môj dvojročný terorista.
Nemôžem ho spustiť z očí, do jazera by hneď skočil.
Z kočíka sa rev ozýva, celý park sa na nás díva.
Malý mi chce zvestovať, že ho musím pestovať.
Na rukách ho teda vláčim, ťahám tašku, kočík tlačím.
Na staršieho pritom vrieskam, nech nespadne na preliezkach.
Keď lavičku voľnú zbadám, od únavy na ňu padám.
A pre moje detičky, vyťahujem čajíčky,
mandarinky, keksíky, veď majú hlad veliký.
Po desiatich minútach, zašpinení sú až strach.
Tak oznámim: Moji milí, výlet sa ku koncu chýli.


Cestou domov - radosť veľká, zaspia obe strašidielka.
Do postieľok ich vyklopím, varešky sa s chuťou chopím.
A pre blaho rodiny, varím zo dve hodiny.
Priebežne periem a suším, uprateť nestihnem, tuším.
A hľa - už sú krpci hore, musím sa mať na pozore.
Výtržnosti totiž množia, snáď ten požiar nezaložia.
Vo dverách sa manžel zjaví: Hotový som smutne vraví.
Daj mi niečo na večeru, to bol zas deň, najmôjveru!
Kým papá, ja kŕmim deti, umývam riad, zbieram smeti.
Posťažovať sa mu snažím, že po chvíľke kľudu bažím.
Chápavo mi hlavou kýva, do novín sa pritom díva.
Vytratí sa nenápadne, na mňa ďalšia šichta padne.


Že mal prácu, musím chápať, počujem ho z gauča chrápať.
Chalanov do vane súrim. Zas nestihnem seriál, zúrim.
Mydla, šampónu sa stránia, do postele sa ísť bránia.
V pyžamách - mám radosť veľkú- chcú sa hrať a kukať telku.
O polnoci, chvalabohu, nevidno už ani nohu.
Hore je len mamička a kamoška žehlička.
O pol druhej zbitá líham, vlasy si zmyť zas nestíham.
Sníva sa mi krásny sen, že mám zajtra voľný deň ...

 sníček 
 
 lásočka 

 stískať 

 šikovník 

 šikovný 

 šikovná 

 hovienko 

 kakať 

 cikať 

 gombík 

 plienočka 

 plienka 

 nožička 

 kefka 

 cumlík 

 vlásky 

 tvárička 

 ručička 

 nožička 

 prebaliť 

 obliecť 

 poobliekať 

 puska 

 puska 

 bozkať 

 pusinkovať 

 puska 

 božtek 

 kŕmiť

 papať 

 psíček 
 
 mačička 
 
 krásny 
 
 nádherný
 
 
 Ľúbim ťa
Ľúbim kvety, ľúbim vtáčky,
každú hračku maličkú,
lež najväčšmi zo všetkého
ľúbim svoju mamičku.
(Elena Čepčeková)

Mamičke k sviatku
Do ruky ti kvietok vkladám,
moja milá mamička.
Skloň sa ku mne, dám ti ešte
horúci bozk na líčka.

Dnes ti želám veľa šťastia,
usmievaj sa celý deň.
Povedz, ak chceš modré z neba,
zabehnem ti chytro preň.

Ja viem, ty ho nebudeš chcieť,
nemáš času hrať sa s ním.
Tak ti, mamka, dneska aspoň
topánočky vyčistím.
(Elena Čepčeková)

Tebe mamička
Za Tvoju nehu mamička,
za Tvoju veľkú lásku,
za starosť, bozky na líčka,
za každú pribudnutú vrásku,

na Tvojej tvári, na dlaniach,
čo zrobené sú celé,
nech táto malá básnička,
tlmočí vďaky tisíceré.

Ktože mi?
Ktože mi môj prštek boľavý pofúka?
Ktože ma posmelí, keď zbadám pavúka?
Ktože mi do vláskov mašličku uviaže?
Ktože mi na chlebík masielko namaže?
Ktože mi vysuší slzičku na líčku?
Ktožeby? - No ktože?
Zavolám mamičku.

Keď nájdete kvet
Keď sa stratia záveje,
keď sa slnko zasmeje,
keď pravý kvet nájdete,
ten najkrajší na svete,
zaneste ho svojej mamke:
poteší sa iste
a bude mať také oči
ako nebo čisté.
(Elena Čepčeková)



Tebe mamička

Za Tvoju nehu mamička,
za Tvoju veľkú lásku,
za starosť, bozky na líčka,
za každú pribudnutú vrásku,

na Tvojej tvári, na dlaniach,
čo zrobené sú celé,
nech táto malá básnička,
tlmočí vďaky tisíceré.
Mamičke

Dnes je deň mamičiek
a ja myslím na tú svoju,
chcela by som byť s ňou,
no mám veľkú smolu.

Chcela by som Ťa vidieť,
pohladiť tú nežnú tvár,
dať Ti božtek na líčko,
to by bol krásny dar.

Kúpila by som Ti kvety,
tie po ktorých túžiš,
aby si mala radosť,
lebo Ty si to zaslúžiš.

Ty si ma s láskou vychovala,
zato Ti veľmi ďakujem,
vždy si tu pre mňa bola,
aj ja pre Teba vždy budem.

Aj preto Ti píšem báseň,
lebo Ťa veľmi ľúbim,
vždy budeš v mojom srdci,
to Ti hneď sľúbim.

Mamička moja milá,
chcem, aby si vedela,
že aj keď nie som s Tebou,
vždy som na Teba myslela.

Dúfam, že sa Ti to páčilo,
zo srdca som to písala,
pre najlepšiu mamičku,
aká kedy na svete bola.
Kvety pre mamu

Všetky kvety do rúk mamy,
skladám ako drahokamy.
Za jej lásku, plnú nehy,
za zelené detské brehy.

Za jej štedrosť, starosť v hlave,
za dni šťastné, za dni hravé,
za rozprávky nad kolískou,
za to, že vždy stojí blízko.

Mamička, prajem Ti všetko najlepšie ku Dňu matiek.
Úsmev na líčku

Pre mamičku moju milú,
ktorú nadovšetko rada mám,
veľké srdce namaľujem
a k sviatku jej ho dám.

Na Deň matiek darujem jej
jednu peknú básničku
a mamička moja bude mať
celý deň úsmev na líčku.
Mamičke 2.

Milá mamička,
nech Ti tento deň prinesie toľko šťastia a radosti,
koľko lásky ty sama rozdávaš svojim najbližším po celý čas!

Prajem Ti krásny Deň matiek.

Kvet červený

Šetrím si korunky, už ich mám päť,
kúpim dnes mamičke najkrajší kvet.
Pekný kvet červený, ako lienka,
ľúbim ťa, ľúbim, moja mamulienka.

Všetko najlepšie

Mamička moja, bez zbytočných fráz a skratiek,
prajem Ti všetko najlepšie ku Dňu matiek.

Na pamiatku

Tej najmilšej a najzlatšej maminke k sviatku,
s prianím všetkého najlepšieho pre radosť a na pamiatku.

Kvietok do ruky

Do ruky ti kvietok vkladám
moja milá mamička,
skloň sa ku mne, dám ti ešte
horúci bozk na líčka.

Milovanie mamičky

Mám rád kvety, ľúbim vtáčiky,
každú hračku maličkú,
lež najväčšmi zo všetkého
ľúbim svoju mamičku.

Zlatá mamka

Mamka moja zlatá, mamka, mamička,
tebe patrí táto prekrásna kytička.
Nech ti povie každý lupienok aj kvet,
že si mamička, môj celučičký svet.

Posielam kvetinku

Pre moju maminku posielam kvetinku,
a ešte k tomu na tvár sladučkú pusinku.

Len pre Teba mamička

Moja milá mamička,
vždy mi padne slzička,
keď myšlienky ma napadnú,
že ty si tam a ja tu.

Som veľmi rada,
ako si ma vychovala,
koľko veľa lásky
si mi za tie roky dala.
Ako si vždy pri mne bola,
boľačky mi pofúkala,
slzičky mi utierala,
vo všetkom mi pomáhala.

Koľko trpezlivosti si mala,
keď som vystrájala,
nikdy si sa nehnevala,
keď som Ťa zlostila.

Často na Teba myslím
a veľmi si Ťa vážim,
zato aká si, mamička,
aspoň táto básnička.

To, že Ťa ľúbim
už určite vieš,
a to, že neprestanem
to, Ti píšem tiež.

Každý rok k Tvojmu sviatku
Ti píšem báseň krátku,
aby si vedela,
že som s láskou na Teba myslela.

Ďakujem za všetko!
Dnešný sviatok

Mamička, mamička,
dám Ti pusu na líčka
k Tvojmu dnešnému sviatku
z lásky aj kvietok na pamiatku.

Milá mamička

Moja milá mamička,
pobozkám ťa na líčka,
veď som ešte maličká,
ale keď raz vyrastiem
vo všetkom ti pomôžem.

Na pamiatku

Čože ti dať na pamiatku
mamka naša k tvojmu sviatku?
Nazbieral som lesné kvety,
zostavil som pekné vety.
To, čo vety nepovedia,
lesné kvety dopovedia. 



